---
layout: zabieg
title: Manicure
price: 25
img: /dlonie/d1.jpg
---
Piękne dłonie i paznokcie to nie przypadek, są wizytówką każdej kobiety i jednym z najbardziej widocznych atrybutów urody. Wygląd dłoni jest jak otwarta księga, która dostarcza informacji o naszym temperamencie, osobowości i stylu życia. 
Skóra rąk charakteryzuje się szczególną delikatnością, ponieważ nie posiada tkanki tłuszczowej, dlatego też mając codzienny kontakt z czynnikami zewnętrznymi podlega nadmiernemu wysuszeniu i czyni ręce szorstkimi. Często starzeje się w bardziej widoczny sposób niż twarz i ciało.

Kobiety marzą o pięknych dłoniach, długich i zdrowych paznokciach, które są zwierciadłem stanu zdrowia organizmu, lecz ich wygląd jest często uwarunkowany genetycznie. Możemy poprawiać ich kondycję zdrową dietą, preparatami - witaminami jak również przeróżnymi zabiegami pielęgnacyjnymi, jednak nic nie zastąpi prawidłowo wykonanego manicure, który nada naszym dłoniom elegancji i smukłości.

Manicure biologiczny:
Polega na usunięciu skórek za pomocą specjalnych preparatów oraz patyczka, bez wycinania ich cążkami, opiłowaniu paznokci (ewentualnie skróceniu ich) i wmasowaniu odżywczego kremu w skórę dłoni. Manicure można zakończyć malowaniem paznokci. 
Manicure biologiczny stosowany jest przy zadbanych dłoniach, z małą ilością zarastających skórek.
  
Manicure tradycyjny:
Polega na opiłowaniu i oczyszczeniu paznokci po skróceniu ich. Skórki usuwane są za pomocą cążek, a płytka pielęgnowana jest odżywkami

Czas trwania zabiegu: 30 min.