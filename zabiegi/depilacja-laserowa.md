---
layout: zabieg
title: Depilacja laserowa
img: /cialo/c16.jpg
---
Depilacja laserowa inaczej "epilacja", czyli trwałe usuwanie owłosienia za pomocą lasera niszczącego cebulki włosowe. 
Depilacja laserowa polega na wykorzystaniu energii laserowej w celu zatrzymania na długi czas wzrostu włosów. Światło lasera jest pochłaniane przez ciemny barwnik cebulki, po dojściu do niej zmienia się w ciepło i cebulka ulega zniszczeniu bez uszkodzenia otaczającej skóry. Należy wykonać cykl trzech do pięciu zabiegów, w odstępach co cztery do ośmiu tygodni, aby zobaczyć satysfakcjonujące rezultaty. Po zabiegu depilacji laserowej włosy zaczynają odrastać, ale po trzech - czterech tygodniach wypadają. Za każdym razem odrasta coraz mniej włosów. Idealnym kandydatem do zabiegu laserowego usuwania włosów jest osoba o jasnej karnacji i ciemnych włosach, ale można osiągnąć dobre wyniki również u kobiet o ciemniejszej karnacji. Depilacja laserowa IPL nie jest zbyt skuteczna w przypadku osób o jasnych i białych włosach.

Zalecenia przed zabiegiem:
Sam proces laserowego usuwania owłosienia jest bezpieczny, ale osoby poddające się zabiegowi muszą przestrzegać następujących przeciwwskazań:

- ciąża
- karmienie piersią
- opalona skóra (słońce, solarium, samoopalacz) - miesiąc
- kremy z retinolem - miesiąc
- peelingi mechaniczne i chemiczne - 3 tygodnie
- przyjmowanie leków światłoczułych - miesiąc
- picie ziół - nagietek, dziurawiec, szałwia, bratek - miesiąc
- bielactwo
- padaczka
- keloidy
- naczyniaki - 2 lata obserwacji
- cukrzyca nieunormowana
- zaburzenia krzepliwości krwi
- leki zmniejszające krzepliwość krwi
- łuszczyca
- spożywanie alkoholu - 24h
- depilacja - wszelkie metody usuwania owłosienia - miesiac
- poparzenie skóry
- przyjmowanie beta karoten

Chociaż nie jest to konieczne, ogolenie włosów przed zabiegiem skraca czas jego trwania. Należy ogolić włosy tak, aby pozostawić zaledwie cień włosa lub małą szczecinkę.
Jeżeli pacjent jest podatny na opryszczkę lub ma opryszczkę narządów płciowych, należy przed zabiegiem przyjąć odpowiednie lekarstwa. 
Przed zabiegiem depilacji laserowej należy umówić się na bezpłatną konsultację, podczas której pacjent zostanie poinformowany o dokładnych krokach (jakie należy podjąć przed zabiegiem), przebiegu zabiegu oraz zostanie poddany próbie laserowej. 

Zalecenia po zabiegu:
Po zabiegu często pojawia się zaczerwienienie i zgrubienia. W takich wypadkach pomaga zimny okład. Poza tym, należy przestrzegać ogólnych środków zaradczych, takich jak:

- pielęgnacja delikatnymi środkami bez alkoholu - kilka dni po zabiegu 
- makijaż na drugi dzień - najlepiej po 4-5 dniach 
- nawilżanie skóry 2-3 razy dziennie 
- nie używać dezodorantów - kilka dni po zabiegu 
- ochrona przed słońcem - krem z filtrem co najmniej SPF25 lub wyższym przez kilka tygodni po zabiegu
- nie wykonywanie peelingów chemicznych oraz mechanicznych 
- ćwiczenia fizyczne, sauna - unikać przez 4-5 dni 
- jeżeli jest to konieczne, jedyną dopuszczalną metodą usuwania włosów w okresie bezpośrednio po zabiegu jest golenie 
Należy pamiętać, że do trzech tygodni po zabiegu włosy będą samoczynnie wychodzić